# -*- mode: mandoku-view; -*-
#+TITLE: 唐李義山詩集
#+DATE: 2015-09-11 08:37:05.239506
#+PROPERTY: ID KR4c0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 5
#+PROPERTY: FILE SB04n0305-005李義山詩集-卷第五.
<pb:KR4c0074_SBCK_005-1a>¶
唐李義山詩集卷之五¶
　　　　　　　　太學博士李　商隱　義山¶
　七言律詩¶
　　錦瑟¶
錦瑟無端五十絃一絃一柱思華年莊生暁夢迷蝴¶
蝶望帝春心託杜䳌滄海月明珠有淚藍田日暖玉¶
生煙此情可待成追憶只是當時已惘然¶
　　重過聖女祠¶
白石巖扉碧蘚滋上清淪謪得歸遲一春猛雨常飄¶
瓦盡日靈風不滿旗蕚緑華來無定所杜蘭香去未¶
<pb:KR4c0074_SBCK_005-1b>¶
移時玉郎會此通仙籍憶向天階問紫芝¶
　　題僧壁¶
捨生求道有前蹤乞腦剜身結願重大去便應欺粟¶
顆小來兼可隱針鋒&KR1109;胎未滿思新桂琥珀初成憶¶
舊松若信貝多真實語三生同聽一樓鐘¶
　潭州¶
潭州官舍暮樓空今古無端入望中湘淚淺深滋竹¶
色楚歌重疊怨蘭叢陶公戰艦空灘雨賈傅承塵破¶
廟風目㫁故園人不至松醪一醉與誰同¶
　　贈劉司戸　蕡¶
<pb:KR4c0074_SBCK_005-2a>¶
江風揚浪動雲根重碇危檣白日昏巳㫁燕鴻初起¶
勢更驚騷客後歸䰟漢廷急詔誰先入楚路高歌自¶
欲翻萬里相逢歡復泣鳳巢西隔九重門¶
　南朝¶
玄武湖中玉漏催雞鳴埭口繡&KR0237;廻誰言瓊𣗳朝朝¶
見不及金蓮歩歩來敵國軍營漂木柹前朝神廟鏁¶
烟煤滿宫學士皆顔色江令當年只費才¶
　　送崔珏往西川¶
年少因何有旅愁欲爲東下更西遊一條雪浪吼巫¶
峽千里火雲燒益州&KR0114;肆至今多寂寞酒壚從古擅¶
<pb:KR4c0074_SBCK_005-2b>¶
風流浣花牋&KR0083;桃花色好好題詩詠玉鈎¶
　　飲席戯贈同舍¶
洞中&KR0282;響省分𢹂不是花迷客自迷珠樹重行憐翡¶
翠玉樓𩀱舞羡鵾雞蘭廻舊蘂屏縁緑椒綴新香和¶
壁泥唱盡關山無限疊半盃松葉凍頗&KR0058;¶
　　令狐八拾遺(綯)見招送裴十四歸華州¶
二十中郎未足稀驪駒先自有光輝蘭亭宴罷方回¶
去雪夜詩成道藴歸漢苑風烟催客夢雲臺洞穴接¶
郊扉嗟予久抱臨卭渇便欲因君問釣磯¶
　　&KR0009;令狐學士¶
<pb:KR4c0074_SBCK_005-3a>¶
秘殿崔嵬拂彩霓曹司今在殿東西賡歌太液翻黃¶
鵠從獵陳倉𫉬碧雞曉飮豈知金掌逈夜吟應訝玉¶
䋲低鈞天雖許人間聽閶闔門多夢自迷¶
　哭劉蕡¶
上帝深宫閉九閽巫咸不下問銜寃廣陵别後春濤¶
隔湓浦書來秋雨翻只有安仁能作誄何曾宋玉解¶
招䰟平生風義兼師友不敢同君哭寢門¶
　　荆門西下¶
一夕南風一葉危荆雲廻望夏雲時人生豈得輕離¶
别天意何嘗忌嶮巇骨肉書題安紀復蕙蘭蹊徑失¶
<pb:KR4c0074_SBCK_005-3b>¶
佳期洞庭湖闊蛟龍惡&KR0077;羡楊朱泣路岐¶
　　少年¶
外戚平羗第一功生年二十有重封直登宣室螭頭¶
上橫過甘泉豹尾中别館覺來雲雨夢後門歸去蕙¶
蘭叢㶚陵夜獵隨田竇不識寒郊自轉蓬¶
　藥轉¶
欝金堂北𦘕樓東換骨神方上藥通露氣暗連靑桂¶
苑風聲偏獵紫蘭叢長籌未必輸孫皓香&KR0037;何勞問¶
石崇憶事懷人兼得句翠衾歸卧繡簾中¶
　　杜工部蜀中離席¶
<pb:KR4c0074_SBCK_005-4a>¶
人生何處不離群世路干戈惜暫分雪嶺未歸天外¶
使松州猶駐殿前軍座中醉客延醒客江上晴雲雜¶
雨雲美酒成都堪送老當壚仍是卓文君¶
　隋宫¶
紫泉宫殿鏁烟霞欲取蕪城作帝家玉璽不縁歸日¶
角錦帆應是到天涯于今腐草無螢火終古垂楊有¶
暮鴉地下若逢陳後主豈宜重問後庭花¶
　　二月二日¶
二月二日江上行東風日暖聞吹笙花鬚柳眼各無¶
頼紫蝶黃蜂俱有情萬里憶歸元亮井三年從事亞¶
<pb:KR4c0074_SBCK_005-4b>¶
夫營新灘莫悟遊人意更作風簷雨夜聲¶
　　籌筆驛¶
魚鳥猶疑畏簡書風雲長爲䕶儲胥徒令上將揮神¶
筆終見降王走傳車管樂有才真不忝關張無命欲¶
何如他年錦里經祠廟梁父吟成恨有餘¶
　　即日¶
一歲林花即日休江間亭下悵淹留重吟細把真無¶
奈巳落猶開未放愁山色正來銜小苑春隂只欲傍¶
高樓金鞍忽散銀壺滳更醉誰家白玉鉤¶
　　九成宫¶
<pb:KR4c0074_SBCK_005-5a>¶
十二層城閬苑西平時避暑拂虹霓雲隨夏后𩀱龍¶
尾風逐周王八馬蹄呉岳曉光連翠巘甘泉晚景上¶
丹梯荔枝盧橘沾恩幸鸞鵲天書濕紫泥¶
　　詠史¶
歴覽前賢國與家成由勤儉破由奢何須琥珀方爲¶
枕豈得真珠始是車運去不逢靑海馬力窮難㧞蜀¶
山蛇㡬人曾預南薫曲終古蒼梧哭翠華¶
　　無題二首¶
昨夜星辰昨夜風𦘕樓西畔桂堂東身無彩鳯𩀱飛¶
翼心有靈犀一㸃通隔座送鉤春酒暖分曹射覆蠟¶
<pb:KR4c0074_SBCK_005-5b>¶
燈紅嗟餘聽鼓應官去走馬蘭臺𩔖轉蓬¶
　其二¶
聞道閶門蕚緑華昔年相望抵天涯豈知一夜秦樓¶
客偷看呉王苑内花¶
　　漢宫詞¶
靑雀西飛竟未廻君王長在集靈臺侍臣最有相如¶
渴不賜金莖露一杯¶
　　無題四首¶
來是空言去絕蹤月斜樓上五更鐘夢爲遠别啼難¶
喚書&KR0013;催成墨未濃蠟照半籠金翡翠麝薫微度繡¶
<pb:KR4c0074_SBCK_005-6a>¶
芙蓉劉郞巳恨蓬山逺更隔蓬山一萬重¶
　　其二¶
颯颯東南細雨來芙蓉塘外有輕雷金蟾齧鏁燒香¶
入玉虎牽絲汲井廻賈氏窺簾韓&KR0122;少宓妃留枕魏¶
王才春心莫共花爭發一寸相思一才&KR0069;¶
　　其三¶
含情春腕(一作/院)晩暫見夜䦨干樓響將登怯簾烘欲¶
過難多羞&KR0107;上鷰真愧鏡中鸞歸去橫塘曉華星送¶
寳鞍¶
　　其四¶
<pb:KR4c0074_SBCK_005-6b>¶
何處哀箏隨急管櫻花永巷垂楊岸東家老女嫁不¶
售白日當天三月半溧陽公主年十四清明暖後同¶
墻看歸來展轉到五更梁間鷰子聞長歎¶
　　赴職梓潼畱别畏之員外同年¶
佳兆聯翩遇鳯凰雕文羽帳紫金床桂花香處同高¶
第柿葉翻時獨悼亡烏鵲失棲長不定鴛鴦何事自¶
相將京華庸蜀三千里送到咸陽見夕陽¶
　　王十二兄與畏之員外相訪見招小飮時予以¶
　　　悼亡日近不去因&KR0009;¶
謝傅門庭舊末行今朝歌管屬檀郎更無一處簾垂¶
<pb:KR4c0074_SBCK_005-7a>¶
地欲拂塵時簟竟床嵇氏㓜男猶可憫左家嬌女豈¶
能忘愁霖腹疾俱難遣萬里西風夜正長¶
　曲池¶
日下繁香不自持月中流艶與誰期迎憂急鼓踈鐘¶
㫁分隔休燈滅燭時張蓋欲判江灔灔廻頭更望柳¶
絲絲從來此地黃昏散未信河梁是别離¶
　　留贈畏之(時將赴職梓潼/遇韓朝廻三首)¶
清時無事奏明光不遣當關報早霜中禁詞臣㝷引¶
領左川歸客自廻膓郞君下筆驚鸚鵡侍女吹笙弄¶
鳯凰空&KR0009;大羅天上事衆仙同日詠霓裳¶
<pb:KR4c0074_SBCK_005-7b>¶
　　其二¶
待得郞來月巳低寒暄不道醉如泥五更又欲向何¶
處&KR0016;馬出門烏夜啼¶
　　其三¶
戸外重隂黯不開含羞迎夜復臨臺瀟湘浪上有烟¶
景安得好風吹汝來¶
　無題¶
相見時難别亦難東風無力百花殘春𧖟到死絲方¶
盡蠟炬成&KR0069;淚始乾曉鏡但愁雲𩯭改夜吟應覺月¶
光寒蓬山此去無多路青鳥殷勤爲探看¶
<pb:KR4c0074_SBCK_005-8a>¶
　碧城三首¶
碧城十二曲闌干犀辟塵埃玉辟寒閬𫟍有書多附¶
鶴女墻無𣗳不棲鸞星沉海底當窓見雨過河源隔¶
座看若是曉珠明又定一生長對水精盤¶
　　其二¶
對影聞聲巳可憐玉池荷葉正田田不逢蕭史休廻¶
首莫見洪崖又拍肩紫鳯放嬌銜楚珮赤鱗狂舞撥¶
湘絃鄂君悵望舟中夜繡被焚香獨自眠¶
　　其三¶
七夕來時先有期洞房簾箔至今垂玉輪顧兎&KR0004;生¶
<pb:KR4c0074_SBCK_005-8b>¶
&KR0334;鐡網珊瑚未有枝檢與神方教駐景收將鳯&KR0083;寫¶
相思武皇内傳分明在莫道人間總不知¶
　對雪二首(時欲之東)¶
寒氣先侵玉女扉清光旋透省郞闈梅花大&KR0067;嶺頭¶
發柳絮章臺街裏飛欲舞定隨曹植馬有情應濕謝¶
㽵衣龍山萬里無多逺留待行人二月歸¶
　其二¶
旋撲珠簾過粉墻輕於柳絮重於霜已隨江令誇瓊¶
𣗳又入盧家妬玉堂侵夜可能爭桂魄忍寒應欲試¶
梅粧關河凍合東西路膓班騅送陸郎¶
<pb:KR4c0074_SBCK_005-9a>¶
　　蜂¶
少苑華池爛熳通後門前檻思無窮宓妃腰細&KR0138;勝¶
露趙后身輕欲𠋣風紅壁寂寥崖&KR0097;盡碧簾迢遞霧¶
巢空青陵粉蝶休離恨長定相逢二月中¶
　　辛未七夕¶
恐是仙家好别離故教迢遞作佳期由來碧落銀河¶
畔可要金風玉露時清漏漸移相望久微雲未接過¶
來遲豈能無意酬烏鵲唯與蜘蛛乞巧絲¶
　　玉山¶
玉山高與閬風齊玉水清流不貯泥何處更求廻日¶
<pb:KR4c0074_SBCK_005-9b>¶
馭此中兼有上天梯珠容百斛龍休睡桐拂千㝷鳯¶
要栖聞道神仙有才子赤簫吹罷好相㩗¶
　牡丹¶
錦幃初卷衛夫人(典畧云夫子見南/子在錦幃之中)繡被猶堆越鄂¶
君垂手亂翻雕玉珮招腰爭舞鬱金裙石家蠟燭何¶
曾剪荀令香爐可待薫我是夢中傳彩筆欲書花葉¶
&KR0009;朝雲¶
　　一片¶
一片非烟隔九枝蓬巒仙仗儼雲旗天泉水暖龍吟¶
細露畹春多鳯舞遲榆筴散來星斗轉桂花㝷去月¶
<pb:KR4c0074_SBCK_005-10a>¶
輪移人間桑海朝朝變莫遣佳期更後期¶
　　酬崔八早梅有贈兼示之作¶
知訪寒梅過野塘又留金勒爲廻膓謝郎衣袖&KR0004;翻¶
雪荀令薫爐更換香何處拂胷資蝶粉幾時𡍼額藉¶
蜂黃維摩一室雖多病亦要天花作道塲¶
　馬嵬二首¶
海外徒聞更九州(鄒衍云九州之/外復有九州)他生未&KR0114;此生休¶
空聞虎旅鳴宵柝無復雞人報曉籌此日六軍同駐¶
馬當時七夕笑牽牛如何四紀爲天子不及盧家有¶
莫愁¶
<pb:KR4c0074_SBCK_005-10b>¶
　其二¶
冀馬燕犀動地來自埋紅粉自成&KR0069;君王若道能傾¶
國玉輦何由過馬嵬¶
　　可歎¶
幸會東城宴未廻年華憂共水相催梁家宅裏秦宮¶
入趙后樓中赤鳯來氷簟且眠金鏤枕瓊筵不醉玉¶
交盃宓妃愁坐芝田館用盡陳王八斗才¶
　　富平少侯¶
七國三邉未到憂十三身襲冨平侯不收金彈抛林¶
外&KR0077;惜銀床在井頭綵𣗳轉燈珠錯落繡檀廻枕玉¶
<pb:KR4c0074_SBCK_005-11a>¶
雕鎪當關不報侵晨客新得佳人字莫愁¶
　　聖女祠¶
松篁臺殿蕙香幃龍護瑶窓鳯掩扉無質易迷三里¶
霧不寒長著五銖衣人間定有崔羅什天上應無劉¶
武威&KR0009;問釵頭𩀱白燕每朝珠館幾時歸¶
　　臨發崇讓宅紫薇¶
一樹濃姿獨看來秋庭暮雨𩔖輕埃不先摇落應爲¶
有已欲别離休更開桃綬含情依露井柳綿相憶隔¶
章臺天涯地角同榮謝豈要移根上苑栽¶
　　及第東歸次㶚上&KR0077;&KR0009;同年¶
<pb:KR4c0074_SBCK_005-11b>¶
芳桂當年各一枝行期未分壓春期江魚朔雁長相¶
憶秦樹嵩雲自不知下苑經過勞想像東門送餞又¶
差池㶚陵柳色無離恨莫枉長條贈所思¶
　　野菊¶
苦竹園南椒塢邉微香冉冉淚㳙㳙已悲節物同寒¶
鴈忍委芳心與暮蟬細路獨來當此夕清罇相伴省¶
他年紫雲新苑移花處不取霜栽近御筵¶
　　過伊僕射舊宅¶
宋邸方酬力戰功華筵俄歎逝波窮廻廊簷㫁燕飛¶
出小閣塵凝人語空幽淚欲乾殘菊露餘香猶入敗¶
<pb:KR4c0074_SBCK_005-12a>¶
荷風何能更渉瀧江去獨立寒流弔楚宫¶
　　銀河吹笙¶
悵望銀河吹玉笙樓寒院冷接平明重衾幽夢他年¶
㫁别樹覉雌昨夜驚月榭故香因雨發風簾殘燭隔¶
霜清不湏浪作緱山意湘瑟秦簫自有情¶
　　與同年李定言曲水閑話戯作¶
海鷰參差溝水流同君身世屬離憂相携花下非秦¶
贅對泣春天𩔖楚囚碧草暗侵穿苑路珠簾不捲枕¶
江樓莫驚五勝埋香骨地下傷春亦白頭¶
　聞歌¶
<pb:KR4c0074_SBCK_005-12b>¶
歛笑凝眸意欲歌高雲不動碧嵳峩銅臺罷望歸何¶
處玉輦忘還事幾多靑塜路邉南鴈盡細腰宫裏北¶
人過此聲腸㫁非今日香灺燈光奈爾何¶
　　贈華陽宋真人兼&KR0009;清都劉先生¶
淪謫千年别帝宸至今猶謝蘂珠人但驚茅許同仙¶
籍不道劉盧是世親玉檢賜書迷鳯篆金華歸駕冷¶
龍鱗不因杖屨逢周史徐甲何曾有此身¶
　　楚宫二首¶
月姊曾逢下彩蟾傾城消息隔重簾已聞珮響知腰¶
細更辨絃聲覺指纎暮雨自歸山峭峭秋河不動夜¶
<pb:KR4c0074_SBCK_005-13a>¶
厭厭王昌且在墻東住未必金堂得免嫌¶
　其二¶
十二峯前落照微高唐宮暗坐迷歸朝雲暮雨長相¶
接猶自君王恨見稀¶
　　和友人戯贈二首¶
東望花樓會不同西來𩀱鷰信休通仙人掌冷三霄¶
露玉女窓虗五夜風翠袖自隨廻雪轉燭房㝷𩔖外¶
庭空殷勤莫使清香透牢合金魚鏁桂叢¶
　　其二¶
迢遞青門有㡬關柳稍樓角見南山明珠可貫須爲¶
<pb:KR4c0074_SBCK_005-13b>¶
珮白璧堪裁且作環子夜休歌團扇掩新正未破剪¶
刀閑猿啼鶴怨終年事未抵燻爐一夕間¶
　　題二首後重有戯贈任秀才¶
一丈紅薔擁翠筠羅窓不識繞街塵峽中㝷覔長逢¶
雨月裏依稀更有人虚爲錯刀畱逺客枉縁書札損¶
文鱗遥知小閣還斜照羡殺烏龍臥錦茵¶
　　重有感¶
玉帳牙旗得上游安危湏共主君憂竇融表已來關¶
右陶侃軍宜次石頭豈有蛟龍愁失水更無鷹隼與¶
高秋晝號夜哭兼幽顯早晩星關雪涕收¶
<pb:KR4c0074_SBCK_005-14a>¶
　　春雨¶
帳卧新春白袷衣白門寥落意多違紅樓隔雨相望¶
冷珠箔飄燈獨自歸遠路應悲春晼晩殘宵猶得夢¶
依稀玉璫緘札何由逹萬里雲羅一雁飛¶
　　中元作¶
綘節飄颻宫(一作/空)國來中元朝拜上清廻羊權雖得¶
金條脫温嶠終虗玉鏡臺曾省驚眠聞雨過不知迷¶
路爲花開有娀未抵瀛洲逺青雀如何鴆鳥媒¶
　　楚宫¶
湘波如淚色漻漻楚禲迷䰟逐恨遥楓樹夜猿愁自¶
<pb:KR4c0074_SBCK_005-14b>¶
㫁女蘿山&KR0017;語相邀空歸腐敗猶難復更困腥臊豈¶
易招但使故鄕三戸在綵絲誰惜懼長蛟¶
　　宿晋昌亭聞驚禽¶
覉緒鰥鰥夜景侵高窓不掩見驚禽飛來曲渚烟方¶
合過盡南塘樹更深胡馬嘶和榆塞笛楚猿吟雜橘¶
村砧失群掛木知何限逺隔天涯共此心¶
　　深宫¶
金殿銷香閉綺籠玉壺傳㸃咽銅龍狂飊不惜蘿隂¶
薄清露偏知桂葉濃班竹嶺邉無限淚景陽宫裏及¶
時鐘豈知爲雨爲雲處只有高唐十二峯¶
<pb:KR4c0074_SBCK_005-15a>¶
　　鄭州獻從叔舍人襃¶
蓬島烟霞閬苑鐘三官牋奏附金龍茅君奕世仙曹¶
貴許&KR0122;全家道氣濃綘簡尚參黃&KR0083;案丹爐猶用紫¶
泥封不知他日華陽洞許上經樓第幾重¶
　題白石蓮華&KR0009;楚公¶
白石蓮花誰所共六時長揍佛前燈空庭苔蘚饒霜¶
露時夢西山老病僧大海龍宫無限地諸天鴈塔幾¶
多層謾誇鶖子真羅漢不會牛車是上乗¶
　　安定城樓¶
迢遞高城百尺樓緑楊枝外盡汀洲賈生年少虚垂¶
<pb:KR4c0074_SBCK_005-15b>¶
涕王粲春來更遠游永憶江湖歸白髮欲廻天地入¶
扁舟不知腐䑕成滋咮猜意鴛雛竟未休¶
　　隋宫守歲¶
消息東郊木帝廻宫中行樂有新梅沉香夾煎爲庭¶
燎玉液瓊蘇作夀杯遥望露盤疑是月逺聞鼉皷欲¶
驚雷昭陽第一傾城客不踏金蓮不肯來¶
　　利州江潭作(感孕金/輪所)¶
神劍飛來不是銷碧潭珍重駐蘭橈自㩗明月移燈¶
疾欲就行雲散錦遥河伯軒窓通具闕水宫帷箔卷¶
氷綃他時燕脯無人&KR0009;雨滿空城蕙葉彫¶
<pb:KR4c0074_SBCK_005-16a>¶
　茂陵¶
漢家天馬出蒲梢首蓿榴花徧近郊内苑只知含鳯¶
觜屬車無復挿雞翹玉桃偷得憐方朔金屋脩成貯¶
阿嬌誰料蘇卿老歸國茂陵松栢雨蕭蕭¶
　淚¶
永巷長年怨綺羅離情終日思風波湘江竹上痕無¶
限峴首碑前涙幾多人去紫臺秋入塞兵殘楚帳夜¶
聞歌朝來㶚水橋邉問未抵靑袍送玉珂¶
　　十字水期韋潘侍御同年不至時韋寓居水次¶
　　　故郭汾寧宅¶
<pb:KR4c0074_SBCK_005-16b>¶
伊水濺濺相背流朱欄書閣幾人游&KR0238;燈夜照真無¶
數蠟炬晨炊竟未休顧我有懷同大夢期君不至更¶
沉憂西園碧樹今誰主與近高牕卧聽秋¶
　流鸎¶
流鸎漂蕩復參差渡陌臨流不自持巧轉豈能無本¶
意良辰未必有佳期風朝露夜隂晴裏萬戸千門開¶
閉時曾苦傷春不思聽鳯城何處有花枝¶
　　出關宿盤豆館對叢蘆有感¶
蘆葉梢梢夏景深郵亭暫欲灑塵&KR0109;昔年曾是江南¶
客此日&KR0004;爲關外心思子臺邉風自急玉娘湖上月¶
<pb:KR4c0074_SBCK_005-17a>¶
應沉清聲不逺行人去一世荒城伴夜&KR3781;¶
　　和韓録事送宫人入道¶
星使追還不自由𩀱童捧上緑瓊輈九枝燈下朝金¶
殿三素雲中侍玉樓鳯女顛狂成久别月娥孀獨好¶
同㳺當時若愛韓公子埋骨成&KR0069;恨未休¶
　　七月二十九日崇讓宅讌作¶
露如微霰下前池月過廻塘萬竹悲浮世本來多聚¶
散紅蕖何事亦離披悠&KR0045;歸夢唯燈見濩落生涯獨¶
酒知豈到白頭長只爾嵩陽松雪有心期¶
　　贈從兄閬之¶
<pb:KR4c0074_SBCK_005-17b>¶
悵望人間萬事違&KR0059;書幽夢約忘機荻花村裏魚標¶
在石蘚庭中鹿跡微幽徑定𢹂僧共入寒塘好與月¶
相依城中猘犬憎蘭珮莫損幽芳久不歸¶
　　行至金牛驛&KR0009;興元渤海尚書¶
樓上春雲水底天五雲章色破巴牋諸生箇箇王恭¶
柳從事人人&KR0067;杲蓮六曲屏風江雨急九枝燈檠夜¶
珠圓深慙走馬金牛路驟和陳王白玉篇¶
　　梓州罷吟&KR0009;同舎¶
不揀花朝與雪朝五年從事霍嫖姚君縁接座交珠¶
履我爲分行近翠翹楚雨含情皆有託漳濵多病竟¶
<pb:KR4c0074_SBCK_005-18a>¶
無憀長吟逺下燕臺去唯有衣香染未銷¶
　　無題二首¶
鳯尾香羅薄㡬重碧文圓頂夜深縫扇裁月&KR0334;羞難¶
掩車走雷聲語未通曾是寂寥金燼暗㫁無消息石¶
橊紅斑騅只繫垂楊岸何處西南待好風¶
　　其二¶
重幃深下莫愁堂卧後清宵細細長神女生涯元是¶
夢小姑居處本無郞(古詩有小姑/無郎之句)風波不信菱枝弱¶
月露誰教桂葉香直道相思了無益未妨惆悵是清¶
狂¶
<pb:KR4c0074_SBCK_005-18b>¶
　　昨日¶
昨日紫姑神去也今朝靑鳥使來賖未容言語還分¶
散少得團圓足怨嗟二八月輪蟾影破十三絃柱鴈¶
行斜平明鐘後更何事笑𠋣墻邉梅樹花¶
　　汴上送李郢之蘇州¶
人高詩苦滯夷門萬里梁王有舊園烟幌自應憐白¶
紵月樓誰伴詠黄昏露桃𡍼頰依苔井風柳誇腰住¶
水村蘇小小墳今在否紫蘭香逕與招䰟¶
　　贈鄭讜處士¶
浪跡江湖白髪新浮雲一片是吾身寒歸山觀隨棊¶
<pb:KR4c0074_SBCK_005-19a>¶
局暖入汀洲逐釣輪越桂留烹張翰鱠蜀薑供煑陸¶
機蓴相逢一笑憐踈放他日扁舟有故人¶
　　復至裴明府所居¶
伊人&KR0114;築自幽深桂巷杉籬不可㝷柱上雕虫對書¶
字槽中痩馬仰聽琴求之流輩豈易得行矣關山方¶
獨吟賖取松醪一斗酒與君相伴灑煩&KR0109;¶
　覽古¶
莫恃金湯忽太平草間霜露古今情空糊頳壤真何¶
益欲舉黃旗竟不成長樂瓦飛隨水逝景陽鐘墮失¶
天眀廻頭一吊箕山客始信逃堯不爲名¶
<pb:KR4c0074_SBCK_005-19b>¶
　子初郊墅¶
看山對酒君思我聽鼓離城我訪君臘雪已添墻下¶
水齋鐘不散檻前雲隂移竹栢濃還淡歌雜漁樵㫁¶
更聞亦擬村南買烟舎子孫相約事耕耘¶
　　漢南書事¶
西師萬衆㡬時廻哀痛天書近已裁文吏何曾重刀¶
筆將軍猶自舞輪臺何年拓土成王道從古窮兵是¶
禍胎陛下好生千萬夀玉樓長御白雲杯¶
　　當句有對¶
密邇平陽接上蘭秦樓鴛瓦漢宫盤池光不定花光¶
<pb:KR4c0074_SBCK_005-20a>¶
亂日氣&KR0004;涵露氣乾但覺㳺蜂饒舞蝶豈知孤鳯憶¶
離鸞三星自轉三山逺紫府程遥碧落寛¶
　　井絡¶
井絡天彭一掌中漫誇天設劒爲峯陣圖東聚燕江¶
口邊柝西懸雪嶺松堪嘆故君成杜宇可能先主是¶
真龍將來爲報姦雄輩莫向金牛訪舊蹤¶
　寫意¶
鷰雁迢迢隔上林高秋望㫁正長吟人間路有潼江¶
險天外山惟玉壘深日向花間畱返照雲從城上結¶
層隂三年已制思鄕淚更入新年恐不禁¶
<pb:KR4c0074_SBCK_005-20b>¶
　隨師東¶
東征日調萬黃金㡬竭中原買闘心軍令未聞誅馬¶
謖捷書唯是報孫歆(平呉之役上言得/歆呉平孫尚在)但須鸑鷟巢¶
阿閣豈暇鴟鴞在泮林可惜前朝玄莵郡積骸成莾¶
陣雲深¶
　　宋玉¶
何事荆臺百萬家唯教宋玉擅才華楚辭巳不饒唐¶
勒風賦何曾讓景差落日渚宮供觀閣開年雲夢送¶
烟花可憐&KR0067;信㝷荒徑猶得三朝託後車¶
　　韓同年新居餞韓西迎家室戯贈¶
<pb:KR4c0074_SBCK_005-21a>¶
籍籍征西萬戶侯新縁貴壻起朱樓一名我漫居先¶
甲千&KR0016;君翻在上頭雲路招邀𢌞彩鳳天河迢遞笑¶
牽牛南朝禁臠無人近瘦盡瓊枝詠四愁¶
　　奉和太原公送前楊秀才戴兼招楊正字戎¶
潼關地接古弘農萬里高飛雁與鴻桂樹一枝當白¶
日芸香三代&KR0071;清風仙舟尚惜乖𩀱美綵服何由得¶
盡同誰憚士龍多笑疾美髭終𩔖𣈆司空¶
　　贈趙協律晳¶
俱識孫公與謝公二年歌哭處皆同已叨鄒馬聲華¶
末更共劉盧族望通(愚與趙俱出今吏部相公門下/又同爲故尚書安平公所知復)¶
<pb:KR4c0074_SBCK_005-21b>¶
(皆是安平/公表姪)南省恩深賔館在東山事往妓樓空不堪¶
歲暮相逢地我欲西征君又東¶
　　正月崇讓宅¶
宻鎻重關掩緑苔廊深閤逈此徘徊先知風起月含¶
暈尚自露寒花未開蝙拂簾旌終展轉䑕翻窓網小¶
驚猜背燈獨共餘香語不覺猶歌夜起來¶
　曲江¶
望㫁平時翠輦過空聞子夜&KR0017;悲歌金輿不返傾城¶
色玉殿猶分下𫟍波死憶華亭聞唳鶴老憂王室泣¶
銅駝天荒地變心雖折若比陽春意未多¶
<pb:KR4c0074_SBCK_005-22a>¶
　柳¶
江南江北雪初消漠漠輕黃惹嫰條㶚岸巳攀行客¶
手楚宫先騁舞&KR0078;腰清明帶雨臨官道晩日含風拂¶
野橋如線如絲正牽恨王孫歸路一何遥¶
　九日¶
曾共山翁把酒時霜天白菊遶堦墀十年泉下無消¶
息九日罇前有所思不學漢臣栽首蓿空教楚客詠¶
江籬郞君官貴施行馬東閣無因再得窺¶
　贈司勲杜十三員外¶
杜牧司勲字牧之清秋一首杜秋詩前身應是梁王¶
<pb:KR4c0074_SBCK_005-22b>¶
㹅名總還曾字總持心鐵巳從干鏌利𩯭絲休嘆雪¶
霜垂漢江逺吊西江水羊祜韋丹盡有碑(時杜奉詔/撰韋碑)¶
　　天平公座中呈令狐令公時蔡京在坐京曾爲¶
　　　僧徒故有第五句¶
罷執霓旌上醮壇慢粧嬌𣗳水晶盤更深欲訴蛾眉¶
歛衣薄臨醒玉艶寒白足禪僧思敗道青&KR0129;御史擬¶
休官雖然同是將軍客不敢公然子細看¶
　　題道靖院院在中條山故王顔中丞所置&KR0593;州¶
　　　刺史捨官居此今寫真存焉¶
紫府丹成化鶴群青松手植變龍文壺中别有仙家¶
<pb:KR4c0074_SBCK_005-23a>¶
日嶺上猶多隱士雲獨坐遺芳成故事蹇帷舊皃似¶
元君自憐築室靈山下&KR1131;望朝嵐與夕曛¶
　　題小柏¶
憐君孤秀植庭中細葉輕隂滿座風桃李盛時雖寂¶
寞雪霜多後始靑䓗一年幾變(一作/度)枯榮事百尺方¶
資柱石功爲謝西園車馬客定悲摇落盡成空¶
　　行次昭應縣道上送戶部李郞中充昭義攻討¶
將軍大斾掃狂童詔選名賢贊武功暫逐虎牙臨故¶
綘逺含雞舌過新豐魚逰沸鼎知無日鳥覆危巢豈¶
待風早勒勲庸燕石上佇光綸綍漢庭中¶
<pb:KR4c0074_SBCK_005-23b>¶
　　水齋¶
多病欣依有道&KR0022;南塘晏起想秋江捲簾飛燕還拂¶
水開戶暗䖝猶打䆫更閱前頭已披卷仍斟昨夜未¶
開缸誰人爲報故交道莫惜鯉魚時一𩀱¶
　　奉同諸公題河中任中丞新剏河亭四韻之作¶
萬里誰能訪十洲新亭雲搆壓中流河蛟縱翫難爲¶
室海蜃遥驚耻化樓左右名山窮逺目東西大道鎻¶
輕舟獨留巧思傳千古長與蒲津作勝游¶
　　過故府中武威公交城舊庄感事¶
信陵亭舘接郊畿幽𧰼遥通𣈆水祠日落高門喧鷰¶
<pb:KR4c0074_SBCK_005-24a>¶
雀風飄大樹撼熊羆新蒲似筆思投日芳草如茵憶¶
吐時山下秪今黃絹字淚痕猶墮六州兒¶
　　贈田叟¶
荷蓧衰翁似有情相逢𢹂手遶村行燒畬曉映逺山¶
色伐樹暝傳深谷聲鷗鳥忘機翻浹洽交親得路昧¶
平生撫躬道直誠感激在野無賢心自驚¶
　　贈别前蔚州契苾使君(使若逺祖國/&KR0004;功臣也)¶
何年部落到隂陵奕世勤王國史稱夜捲牙旗千帳¶
雪朝飛羽&KR0016;一河氷蕃兒襁&KR0018;來靑塜狄女壺漿出¶
白登日晩鸊鵜泉畔獵路人遥識郅都鷹¶
<pb:KR4c0074_SBCK_005-24b>¶
　　和人題眞娘墓(真娘呉中樂妓墓/在虎丘山下寺中)¶
虎丘山下劍池邉長遣㳺人歎逝川&KR0482;樹㫁絲悲舞¶
席出雲清&KR0394;想歌筵柳眉空&KR0269;効嚬葉榆莢還飛買¶
笑錢一自香䰟招不得秪應江上獨嬋姢¶
　　人日即事¶
文王喻履今朝是子晋吹笙此日同舜格有苗旬太¶
逺周稱流火月難窮鏤金作勝傳荆俗翦綵爲人起¶
晋風獨想道衡詩思苦離家恨得二年中¶
　　春日&KR0009;懷¶
世間榮落重逡廵我獨丘園坐四春縱使有花兼有¶
<pb:KR4c0074_SBCK_005-25a>¶
月可堪無酒又無人青&KR0129;似草年年定白髮如絲日¶
日新欲逐風波千萬里未知何路到龍津¶
　　和劉評事永樂閑居見&KR0009;¶
白社幽閑君暫居青雲器業我全踈看封諫草歸鸞¶
掖尚賁衡門待鶴書蓮聳碧峯關路近荷翻翠扇水¶
堂虚自探典籍忘名利欹枕時驚落蠧魚¶
　　和馬郞中移白菊見示¶
陶詩只採黃金實郢曲新傳白雪英素色不同籬下¶
發繁花疑自月中生浮杯小&KR0933;開雲母帶露全移綴¶
水精偏稱含香五字客從茲得地始芳榮¶
<pb:KR4c0074_SBCK_005-25b>¶
　　喜聞太原同院崔侍御臺拜兼&KR0009;在臺三二同¶
　　　年之什¶
鵬魚何事遇屯同雲水昇沉一會中劉放未歸雞樹¶
老鄒陽新去兎園空寂寥我對先生柳赫奕君乗御¶
史驄若向南臺見鸎友爲傳垂翅度春風¶
　　無題¶
萬里風波一葉舟憶歸初罷更夷猶碧江地没元相¶
引黃鶴沙邉亦少留益德寃䰟終報主阿童高義鎮¶
横秋人生豈得長無謂懷古思鄕共白頭¶
　　回中牡丹爲雨所敗二首¶
<pb:KR4c0074_SBCK_005-26a>¶
下苑他年未可追西州今日忽相期水亭暮雨寒猶¶
在羅薦春香暖不知無蝶殷勤收落蕊有人惆悵臥¶
遥帷章臺街裏芳菲伴且問宫腰損幾枝¶
　　其二¶
浪笑榴花不及春先期零落更愁生玉盤迸淚傷心¶
數錦瑟驚絃破夢頻萬里重隂非舊圃一年生意屬¶
流塵前溪舞罷君迴顧併覺今朝粉態新¶
　拾遺¶
　　促漏¶
促漏遙鐘動靜聞報章重疊杳難分舞鸞鏡匣收殘¶
<pb:KR4c0074_SBCK_005-26b>¶
黛睡鴨香爐換夕熏歸去豈知還向月夢來何處更¶
爲雲南塘漸煖蒲堪結兩兩鴛鴦護水紋¶
唐李義山詩集卷之五¶
