# -*- mode: mandoku-view; -*-
#+TITLE: 唐李義山詩集
#+DATE: 2015-09-11 08:37:05.285204
#+PROPERTY: ID KR4c0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 6
#+PROPERTY: FILE SB04n0305-006李義山詩集-卷第六.
<pb:KR4c0074_SBCK_006-1a>¶
唐李義山詩集卷之六¶
　　　　　　　　太學博士李　商隱　義山¶
　五言絶句¶
　　悼傷後赴東蜀辟至散關遇雪¶
劍外從軍逺無家與寄衣散關三尺雪廻夢舊鴛機¶
　　樂遊(品彚作登逰原)¶
向晩意不適驅車登古原夕陽無限好只是近黃昏¶
　　巴江柳¶
巴江可惜柳柳色緑侵江好向金鑾殿移隂入綺䆫¶
　　聽皷¶
<pb:KR4c0074_SBCK_006-1b>¶
城頭疊鼓聲城下暮江清欲問漁陽摻時無禰正平¶
　　憶梅¶
定定住天涯依依向物華寒梅最堪恨長作去年花¶
　　柳下暗記¶
無奈巴南柳千條傍吹臺更將黃映白擬作杏花媒¶
　　妓席¶
樂府聞桃葉人前道得無勸君書小字慎莫喚官奴¶
　　風¶
撩釵盤孔雀惱帶拂鴛鴦羅薦誰教近齋時鏁洞房¶
　　張惡子廟¶
<pb:KR4c0074_SBCK_006-2a>¶
下馬捧椒漿迎神白玉堂如何鐡如意獨自與姚萇¶
　　百果嘲櫻桃¶
珠實雖先熟瓊莩縱早開流鸎猶故在爭得諱含來¶
　櫻桃荅¶
衆果莫相誚天生名品高何因古樂府唯有鄭櫻桃¶
　韈¶
嘗聞宓妃襪渡水欲生塵好借嫦娥着清秋踏月輪¶
　　追代盧家人嘲堂内¶
道却橫波字人前莫謾羞只應同楚水長短入淮流¶
　　天涯¶
<pb:KR4c0074_SBCK_006-2b>¶
春日在天涯天涯日又斜鶯啼如有淚爲濕最高花¶
　　早起¶
風露澹清晨簾間獨起人鶯花啼又笑畢竟是誰親¶
　　細雨¶
帷飄白玉堂簟卷碧牙牀楚女當時意蕭蕭髮彩凉¶
　　歌舞¶
遏雲歌響清廻雪舞腰輕只要君流盻君傾國自傾¶
　　房君珊瑚散¶
不見姮娥影清秋守月輪月中閑杵臼桂子搗成塵¶
　　嘲櫻桃¶
<pb:KR4c0074_SBCK_006-3a>¶
朱實鳥含盡靑樓人未歸南園無限樹獨自葉如幃¶
　　自貺¶
陶令棄官後仰眠書屋中誰將五斗米擬換北䆫風¶
　蝶¶
孤蝶小徘徊翩翾蝶翅開倂應傷皎㓗頻近雪中來¶
　　夜意¶
簾垂幕半捲枕冷𬒳仍香如何爲相憶魂夢過瀟湘¶
　　李夫人三首¶
一帶不結心兩股方安髻慙愧白茅人月沒教星替¶
　其二¶
<pb:KR4c0074_SBCK_006-3b>¶
剰結茱茰枝多擘秋蓮的獨自有波光綵&KR0809;盛不得¶
　　其三¶
蠻絲繫條脫妍眼和香屑夀宫不惜鑄南人柔腸早¶
被秋眸割淸澄有餘幽素香鰥魚渴鳯真珠房不知¶
瘦骨類氷井更許夜簾通曉霜土花漠碧雲忙忙黃¶
河欲盡天蒼蒼¶
　滯雨¶
滯雨長安夜殘燈獨客愁故鄕雲水地歸夢不冝秋¶
　㣲雨¶
初隨林靄動稍共夜涼分窓逈侵燈冷庭虚近水聞¶
<pb:KR4c0074_SBCK_006-4a>¶
　高花¶
花將人共笑籬外露繁枝宋玉臨江宅墻低不礙窺¶
　　嘲桃¶
無頼妖桃靣平明露井東春風爲開了却擬笑春風¶
　　餞席重送從叔余之梓州¶
莫歎萬重山君還我未還武關猶悵望何况百牢關¶
　　柳枝五首(有序)¶
　柳枝洛中里娘也父饒好賈風波死湖上其母不¶
念他兒子獨命柳枝生十七年塗粧綰髻未嘗竟¶
　巳復起去吹葉嚼蕋調絲擫管作天海風濤之曲¶
<pb:KR4c0074_SBCK_006-4b>¶
　幽憶怨㫁之音居其旁與其家揖故往來者聞十¶
　年尚相與疑其醉眠夢物㫁不娉余從昆讓山比¶
　柳枝居爲近他日春曾隂讓山下馬柳枝南柳下¶
　詠余燕臺詩柳枝驚問誰人有此誰人爲是讓山¶
　謂曰此吾里中少年叔耳柳枝手㫁長帶結讓山¶
　爲贈叔乞詩明日余比馬出其巷柳枝丫鬟畢粧¶
　抱立扇下風鄣一䄂指曰若叔是句後三日鄰當¶
　去濺裙水上以博山香待與郎俱過余諾之會所¶
　友有偕當詣京師者戯盗余卧裝以先不果留雪¶
　中讓山至且曰東諸侯取去矣明年讓山復東相¶
<pb:KR4c0074_SBCK_006-5a>¶
　背於戲上因寓詩以墨其故處(云)¶
　　其一¶
花房與蜜脾蜂雄蛺蝶&KR1936;同時不同類那復更相思¶
　其二¶
本是丁香樹春條結始生玉作彈棊局中心亦不平¶
　其三¶
嘉瓜引蔓長碧玉氷(去/聲)寒漿東陵雖五色不忍值牙¶
香¶
　其四¶
柳枝井上蟠蓮葉浦中乾錦鱗與繡羽水陸有傷殘¶
<pb:KR4c0074_SBCK_006-5b>¶
　　其五¶
畫屏繡歩障物物自成雙如何湖上望只是見鴛鴦¶
　七言絶句¶
　　霜月¶
𥘉聞征雁已無蟬百尺樓南水接天靑女素娥俱耐¶
冷月中霜裏鬪嬋姢¶
　　人欲¶
人欲天從竟不疑莫言圓蓋便無私秦中已久烏頭¶
白却是君王未備知¶
　　華山題王母祠¶
<pb:KR4c0074_SBCK_006-6a>¶
蓮華峯下鏁雕梁此去瑶池地共長好爲麻姑到東¶
海勸栽黃竹莫栽桑¶
　華清宫¶
華淸恩幸古無倫猶恐娥眉不勝人未免𬒳他襃女¶
笑只教天子暫䝉塵¶
　　北齊二首¶
一笑相傾國便亡何勞荆棘始堪傷小蓮玉體橫陳¶
夜巳報周師入晉陽¶
　　其二¶
巧笑知堪敵萬機傾城最在着戎衣晋陽巳䧟休㢠¶
<pb:KR4c0074_SBCK_006-6b>¶
顧更請君王獵一圍¶
　復京¶
虜騎胡兵一戰摧萬靈廻首賀軒臺天教李令心如¶
日可要昭陵石馬來¶
　　渾河中¶
九廟無塵八馬廻奉天城壘長春苔咸陽原上英雄¶
骨半向君家養馬來¶
　咸陽¶
咸陽宫闕鬱嵯峨六國樓臺艶綺羅自是當時秦(一/作)¶
(天)帝醉不關天(一作/秦)地有山河¶
<pb:KR4c0074_SBCK_006-7a>¶
　　同崔八詣藥山訪融禪師¶
共受征南不次恩報恩唯是有忘言巖花澗草西林¶
路未見高僧且見猿¶
　　夜雨寄北¶
君問歸期未有期巴山夜雨漲秋池何當共剪西牕¶
燭却話巴山夜雨時¶
　　石橊¶
榴枝婀娜榴實繁橊膜輕明榴子鮮可羡瑶池碧桃¶
樹碧桃紅頰一千年¶
　　𥘉起¶
<pb:KR4c0074_SBCK_006-7b>¶
想像咸池日欲光五更鐘後更廻腸三年苦霧巴江¶
水不爲離人照屋梁¶
　柳¶
柳映江潭底有情望中頻遣客心驚巴雷隱隱千山¶
外更作章臺走馬聲¶
　　宿駱氏亭寄懷崔雍崔衮¶
竹塢無塵水檻清相思迢遞隔重城秋隂不散霜飛¶
晚留得枯荷聽雨聲¶
　　夢澤¶
夢澤悲風動白茅楚王葬盡滿城嬌未知歌舞能多¶
<pb:KR4c0074_SBCK_006-8a>¶
少虗减宮厨爲細腰¶
　贈歌妓二首¶
水精如意玉連環下蔡城危莫破顔紅綻櫻桃含白¶
雪㫁腸聲裏唱陽關¶
　　其二¶
白日相思不奈何嚴城清夜㫁經過只知解道春來¶
痩不道春來獨自多¶
　謝書¶
㣲意何曾有一毫空攜筆硯奉龍韜自䝉半夜傳衣¶
後不羡王祥得佩刀¶
<pb:KR4c0074_SBCK_006-8b>¶
　　寄令狐郎中¶
高雲秦樹乆離居雙鯉迢迢一𥿄書休問梁園舊賔¶
客茂陵秋雨病相如¶
　　漫成三首¶
不妨何范盡詩家未觧當年重物華逺把龍山千里¶
雪將來擬並洛陽花¶
　　其二¶
沈約憐何遜延年毀謝莊清新俱有得名譽底相傷¶
霧夕詠芙蕖何郎得意𥘉此時誰最賞沈范兩尚書¶
　　無題(一云陽城)¶
<pb:KR4c0074_SBCK_006-9a>¶
白道縈廻入暮霞斑騅嘶㫁七香車春風自共何人¶
笑枉破陽城十萬家¶
　　杜司勲¶
高樓風雨感斯文短翼差池不及群刻意傷春復傷¶
别人間唯有杜司勲¶
　　岳陽樓¶
欲爲平生一散愁洞庭湖上岳陽樓可憐萬里堪乗¶
興枉是蛟龍解覆舟¶
　　寄成都高苗二從事¶
家近紅蕖曲水濵全家羅襪起秋塵莫將越客千絲¶
<pb:KR4c0074_SBCK_006-9b>¶
網網得西施别贈人¶
　　岳陽樓¶
漢水方城帶百蠻四隣誰道亂周班如何一夢高唐¶
雨自此無心入武關¶
　　屏風¶
六曲連環接翠帷高樓半夜酒醒時掩燈遮霧宻如¶
此雨落月明俱不知¶
　　春日¶
欲入盧家白玉堂新春催破舞衣裳蝶銜花蘂蜂銜¶
粉共助青樓一日忙¶
<pb:KR4c0074_SBCK_006-10a>¶
　　贈白道者¶
十二樓前再拜辭靈風正滿碧桃枝壺中若是有天¶
地又向壺中傷别離¶
　　漢宫詞¶
青雀西飛竟未廻君王長在集靈臺侍臣最有相如¶
渴不賜金莖露一盃¶
　　隋宮(一云/隋堤)¶
乗興南遊不戒嚴九重誰雀諫書函春風舉國裁宫¶
錦半作障泥半作㠶¶
　　代應二首¶
<pb:KR4c0074_SBCK_006-10b>¶
溝水分流西復東九秋霜月五更風離鵉别鳯今何¶
在十二玉樓空更空¶
　其二¶
昨夜雙鉤敗今朝百草輸關西狂小吏唯喝遶床盧¶
　　席上作(一云予爲桂州從事故府/鄭公出家妓今賦髙唐詩)¶
淡雲輕雨拂高唐玉殿秋來夜正長料得也應憐宋¶
玉一生唯事楚襄王¶
　　訪隱者不遇成二絶¶
秋水悠悠浸野扉夢中來數覺來稀玄蟬去盡黃葉¶
落一樹冬青人未歸¶
<pb:KR4c0074_SBCK_006-11a>¶
　　其二¶
城郭休過識者稀哀猿啼處有柴扉滄江白石樵漁¶
路日暮歸來雨滿衣¶
　　破鏡¶
玉匣清光不復持菱花散亂月輪虧秦臺一照山雞¶
後便是孤鸞罷舞時¶
　　無題¶
紫府仙人號寳燈雲漿未飮結成氷如何雪月交光¶
夜更在瑶臺十二層¶
　贈庾十二朱版(時庾在翰林/朱書版上)¶
<pb:KR4c0074_SBCK_006-11b>¶
固&KR0238;投膠不可開贈君珍重抵瓊瑰君王曉坐金鑾¶
殿只待相如草詔來¶
　　柳¶
曾逐東風拂舞筵樂游春苑㫁腸天如何肯到清秋¶
日巳帶斜陽又帶蟬¶
　　三月十日流盃亭¶
身屬中軍少得歸木蘭花盡失春期偷隨柳絮到城¶
外行過水西聞子䂓¶
　　過招國李家南園二首¶
潘岳無妻客爲愁新人來坐舊粧樓春風猶自疑聮¶
<pb:KR4c0074_SBCK_006-12a>¶
句雪絮相和飛不休¶
　　其二¶
長亭歲盡雪如波此去秦關路㡬多唯有夢中相近¶
分臥來無睡欲如何¶
　爲有¶
爲有雲屏無限嬌鳳城寒盡怕春宵無端嫁得金龜¶
壻辜負香衾事早朝¶
　　公子¶
外戚封侯自有恩平明通籍九華門金唐公主年應¶
小二十君王未許婚¶
<pb:KR4c0074_SBCK_006-12b>¶
　賦得雞¶
稻梁猶足活諸鶵妬敵專塲好自娯可要五更驚穩¶
夢不辭風雪爲陽烏¶
　　明神¶
明神司過豈令冤暗室由來有禍門莫爲無人欺一¶
物他時須慮石能言¶
　　壬申閏秋題贈烏鵲¶
繞樹無依月正高鄴城新淚濺雲袍㡬年始得逢秋¶
閏兩度填河莫告勞¶
　　端居¶
<pb:KR4c0074_SBCK_006-13a>¶
逺書歸夢兩悠悠只有空床敵素秋堦下靑苔與紅¶
樹雨中寥落月中愁¶
　夜半¶
三更三點萬家眠露欲爲霜月墮烟闘䑕上床蝙蝠¶
出玉琴時動倚窓絃¶
　　飮席代官妓贈兩從事¶
新人橋上着春衫舊主江邉側㡌簷(隋獨孤信舉止/風流曾風吹㡌)¶
(簷側觀/者塞路)願得化爲紅綬帶許教雙鳯一時銜¶
　代魏宫私贈(黃初三年巳隔存歿追代其意/何必同時亦廣子夜鬼歌之流)¶
來時西舘阻佳期去後漳河隔夢思知有宓妃無限¶
<pb:KR4c0074_SBCK_006-13b>¶
意春松秋菊可同時¶
　　代元城呉令暗爲荅¶
背闕歸藩路欲分水邊風日半西曛荆王枕上元無¶
夢莫枉陽臺一片雲¶
　詠史¶
北湖南埭水漫漫一片降旗百尺竿三百年間同曉¶
梦鍾山何處有龍盤¶
　　日射¶
日射紗窓風撼扉香羅掩手春事違廻廊四合掩寂¶
寞碧鸚鵡對紅薔薇¶
<pb:KR4c0074_SBCK_006-14a>¶
　　題鵝¶
眠沙卧水自成羣曲岸殘陽極浦雲那解(一作/睱)將心¶
怜孔翠覉雌長共故雄分¶
　　華清宫¶
朝元閣逈羽衣新首按昭陽第一人當日不來高處¶
舞可能天下有胡塵¶
　　梓潼望長卿山至巴西復懷譙秀¶
梓潼不見馬相如更欲南行問酒壚行到巴西覔譙¶
秀巴西唯是有寒蕪¶
　　齊宫詞¶
<pb:KR4c0074_SBCK_006-14b>¶
永夀兵來夜不扄金蓮無復印中庭梁臺歌管三更¶
罷猶自風揺九子鈴¶
　青陵臺¶
靑陵臺畔日光斜萬古真魂倚暮霞莫許韓慿爲蛺¶
蝶等閑飛上别枝花¶
　東還¶
自有仙才自不知十年長夢探華芝秋風動地黃雲¶
暮㱕去嵩陽㝷舊師¶
　　蜀桐¶
玉壘高桐拂玉繩上含非霧下含氷枉教紫鳯無棲¶
<pb:KR4c0074_SBCK_006-15a>¶
處斵作秋琴彈壞(一作/廣)陵¶
　　漢宫¶
通靈夜醮逹清晨承露盤晞甲帳春王母西歸方朔¶
去更須重見李夫人¶
　　江東¶
驚魚撥刺鷰翩翾獨自江東上釣船今日春光太漂¶
蕩謝家輕絮沈郞錢¶
　讀任彦昇碑¶
任昉當年有美名可憐才調最縱横梁臺𥘉建應惆¶
悵不得蕭公作騎兵¶
<pb:KR4c0074_SBCK_006-15b>¶
　　五松驛¶
獨下長亭念過秦五松不見見輿薪只應旣斬斯高¶
後㝷𬒳樵人用斧斤¶
　　㶚岸¶
山東今歲點行頻㡬處冤魂哭虜塵㶚水橋邉倚華¶
表平時二月有東廵¶
　　送臻師二首¶
昔去靈山非拂席今來滄海欲求珠楞伽頂上清涼¶
地善眼仙人憶我無¶
　　其二¶
<pb:KR4c0074_SBCK_006-16a>¶
苦海迷途去未因東方過此幾微塵何當百憶蓮花¶
上一一蓮花見佛身¶
　　七夕¶
鸞扇斜分鳯幄開星橋橫過鵲飛廻爭將世上無期¶
别換得年年一度來¶
　　望喜驛别嘉陵江水二絶¶
嘉陵江水此東流望喜樓中憶閬州若到閬州還赴¶
海閬州應更有高樓¶
　　其二¶
千里嘉陵江水色含烟帶月碧於藍今朝相送東流¶
<pb:KR4c0074_SBCK_006-16b>¶
後由自驅車更向南(一作/猶)¶
　贈宇文中丞¶
欲&KR0799;中天正急材自縁烟水戀平臺人間只有稽延¶
祖最望山公啓事來(公盛歎亡友張/君故有此句)¶
　閨情¶
紅露花房白蜜脾黃蜂紫蝶兩參差春窓一覺風流¶
夢却是同𫀆不得知¶
　　月夕¶
草下隂虫葉上霜朱欄迢遞壓湖光兎寒蟾冷桂花¶
白此夜姮娥應㫁腸¶
<pb:KR4c0074_SBCK_006-17a>¶
　代應¶
本來銀漢是紅墻隔得盧家白玉堂誰與王昌報消¶
息盡知三十六鴛鴦¶
　　離亭賦得折楊柳二首¶
暫慿樽酒送無憀莫損愁眉與細腰人世死前誰有¶
别春風爭擬惜長條¶
　其二¶
含烟惹霧每依依萬緒千條拂落暉爲報行人休盡¶
折半留相送半迎㱕¶
　　寄永道士¶
<pb:KR4c0074_SBCK_006-17b>¶
共上雲山獨下遲陽臺白道細如絲君今併倚三珠¶
樹不記人間落葉時¶
　　華州周大夫宴席(西鈴)¶
郡齋何用酒如泉飲德先時已醉眠若共門人推禮¶
分戴崇爭得及彭宣¶
　荆山¶
壓河連華勢孱顔鳥沒雲歸一望間楊僕移關三百¶
里可能全是爲荆山¶
　　次陜州先寄源從事¶
離思覉愁日欲晡東周西雍此分塗廻鑾佛寺高多¶
<pb:KR4c0074_SBCK_006-18a>¶
少望盡黃河一曲無¶
　　過鄭廣文舊居¶
宋玉平生恨有餘遠循三楚弔三閭可憐留着臨江¶
宅異代應教庾信居¶
　　東下三旬苦於風土馬上戲作¶
路遶函關東復東身騎征馬逐驚蓬天池遼闊誰相¶
待日日虗乗九萬風¶
　　莫愁¶
雪中梅下與誰期梅雪相兼一萬枝若是石城無艇¶
子莫愁還自有愁時¶
<pb:KR4c0074_SBCK_006-18b>¶
　夢令狐學士¶
山驛荒凉白竹扉殘燈向曉夢清輝右銀臺路雪三¶
尺鳯詔裁成當直歸¶
　　渉洛川¶
通谷陽林不見人我來遺恨古時春宓妃漫結無窮¶
恨不爲君王殺灌均(灌均陳王之典籖/譛諸王於文帝者)¶
　有感¶
中路因循我所長古來才命兩相妨勸君莫強安蛇¶
足一盞芳醪不得甞¶
　　宫妓¶
<pb:KR4c0074_SBCK_006-19a>¶
珠箔輕明拂玉墀披香新殿鬪腰肢不須看盡魚龍¶
戲終遣君王怒偃師¶
　宫辭¶
君恩如水向東流得寵憂移失寵愁莫向樽前奏花¶
落凉風只在殿西頭¶
　代贈二首¶
樓上黃昏欲望休玉梯横絕月中鈎芭蕉不展丁香¶
結同向春風各自愁¶
　其二¶
東南日出照高樓樓上離人唱石州總把春山掃眉¶
<pb:KR4c0074_SBCK_006-19b>¶
黛不知共得幾多愁¶
　　楚吟¶
山上離宫宫上樓樓前宫畔暮江流楚天長短黃昏¶
雨宋玉無愁亦有愁¶
　　瑶池¶
瑶池阿母綺䆫開黃竹歌聲動地哀八駿日行三萬¶
里穆王何事不重來¶
　　柳¶
爲有橋邊拂靣香何曾自敢占流光後庭玉樹承恩¶
澤不信年華有㫁腸¶
<pb:KR4c0074_SBCK_006-20a>¶
　　寄在朝鄭曹獨孤李四同年¶
昔歲陪遊舊跡多風光今日兩蹉跎不因醉本蘭亭¶
在兼忘當年舊永和¶
　　南朝¶
地險悠悠天險長金陵王氣應瑶光休誇此地分天¶
下只得徐妃半靣粧¶
　　題漢祖廟¶
乗運應須宅八荒男兒安在戀池隍君王自起新豐¶
後項羽何曽在故鄕¶
　　韓冬郞即席爲詩相送一座盡驚他日余方追¶
<pb:KR4c0074_SBCK_006-20b>¶
　　　吟連宵侍坐徘徊久之句有老成之風因成¶
　　　二絕寄酬兼呈畏之員外¶
十歲裁詩走馬成冷灰殘燭動離情桐花萬里丹山¶
路雛鳳清於老鳯聲¶
　其二¶
劒棧風檣各苦辛别時氷雪到時春爲慿何遜休聮¶
句瘦盡東陽姓沈人(沈東陽約嘗謂何遜曰吾每讀/卿詩一日三復終未能余雖無)¶
(東陽之才而有/東陽之瘦矣)¶
　　評事翁寄賜餳粥走筆爲荅¶
粥香餳白杏花天省對流鶯坐綺筵今日寄來春巳¶
<pb:KR4c0074_SBCK_006-21a>¶
老鳯樓迢遞憶鞦韆¶
　　東阿王¶
國事分明屬灌均西陵魂㫁㫁來人君王不得爲天¶
子半爲當時賦洛神¶
　　過景陵¶
武皇精魄久僊昇帳殿淒凉烟霧凝俱是蒼生留不¶
得鼎湖何異魏西陵¶
　　板橋曉别¶
廻望高城落曉河長亭窓户壓微波水仙欲上鯉魚¶
去一夜芙蓉紅淚多¶
<pb:KR4c0074_SBCK_006-21b>¶
　關門柳¶
氷定河邊一行柳依依長發故年春東來西去人情¶
薄不爲清隂减路塵¶
　　彭城公薨後贈杜二十七勝李十七藩二君並¶
　　　與愚同出故尚書安平公門下¶
梁山兖水約從公兩地差池一旦空謝墅庾村相弔¶
後自今岐路更西東¶
　　夕陽樓(在滎陽是所知今遂寧/蕭待郎収滎陽日作者)¶
花明柳暗繞天愁上盡重城更上樓欲問孤鴻向何¶
處不知身世自悠悠¶
<pb:KR4c0074_SBCK_006-22a>¶
　鴛鴦¶
雌去雄飛萬里天雲羅滿眼淚澘然不須長結風波¶
願鎻向金籠始兩全¶
　　妓席暗記送同年獨孤雲之武昌¶
疊嶂千重呌恨猿長江萬里洗離魂武昌若有山頭¶
石爲拂蒼苔檢淚痕¶
　　武夷山¶
只得流霞酒一杯空中簫鼓當時廻武夷洞裏生毛¶
竹老盡曾孫更不來¶
　　一片¶
<pb:KR4c0074_SBCK_006-22b>¶
一片瓊英價動天連城十二昔虗傳良工巧費真爲¶
累楮葉成來不直錢¶
　　寄成都高苗二從事(時二公從事/商隱座主府)¶
紅蓮幕下紫梨新命㫁湘南病渴人今日問君能寄¶
否二江風水接天津¶
　　西南行却寄相送者¶
百里隂雲覆雪泥行人只在雪雲西明朝驚破還鄕¶
梦定是陳倉碧野雞¶
　四皓廟¶
羽翼殊勲棄若遺皇天有運我無時廟前便接山門¶
<pb:KR4c0074_SBCK_006-23a>¶
路不長青松長紫芝¶
　　相思¶
相思樹上合歡枝紫鳯靑鸞並羽儀膓㫁秦臺吹管¶
客日西春盡到來遲¶
　　送鄭大台文南覲¶
黎辟灘聲五月寒南風無處附平安君懷一疋胡威¶
絹爭拭酬恩淚得乾¶
　　舊頓¶
東人望幸久咨嗟四海于今是一家猶鎻平時舊行¶
殿盡無宫戶有官鴉¶
<pb:KR4c0074_SBCK_006-23b>¶
　　代董秀才却扇¶
莫將畫扇出帷來遮掩春山滯上才若道團圓是明¶
月此中須放桂花開¶
　　有感¶
非關宋玉有㣲辭却是襄王夢覺遲一自高唐賦成¶
後楚天雲雨盡堪疑¶
　　驪山有感¶
驪岫飛泉泛暖香九龍呵護玉蓮房平明毎幸長生¶
殿不從金輿唯夀王¶
　　别智玄法師¶
<pb:KR4c0074_SBCK_006-24a>¶
<pb:KR4c0074_SBCK_006-25a>¶
路哭殺厨頭阮歩兵¶
　　日日(一云/春光)¶
日日春光闘日光山城斜路杏花香㡬時心緒渾無¶
事得及游絲百尺長¶
　　過楚宫¶
巫峽迢迢舊楚宫至今雲雨暗丹楓微生盡戀人間¶
樂只有襄王憶夢中¶
　　龍池¶
龍池賜酒敞雲屏羯鼓聲高衆樂停夜半宴歸宫漏¶
永薛王沉醉夀王醒¶
<pb:KR4c0074_SBCK_006-25b>¶
　　即日¶
小鼎煎茶面曲池白鬚道士竹間棊何人書破蒲葵¶
扇記着南塘移樹時¶
　　吳宮¶
龍檻沉沉水殿清禁門深掩㫁人聲呉王宴罷滿宫¶
醉日暮水漂花出城¶
　常娥¶
雲母屏風燭影深長河漸落曉星沉常娥應悔偷靈¶
藥碧海青天夜夜心¶
　殘花¶
<pb:KR4c0074_SBCK_006-26a>¶
殘花啼露莫留春尖髮誰非怨别人若但掩關勞獨¶
夢寳釵何日不生塵¶
　　天津西堂¶
虜馬崩騰忽一狂翠華無不到東方天津西望腸真¶
㫁滿眼秋波出苑墻¶
　　西亭¶
此夜西亭月正圓踈簾相伴宿風烟梧桐莫更翻清¶
露孤鶴從來不得眠¶
　　憶住一師¶
無事經年别逺公帝城鐘曉憶西峯煙爐消盡寒燈¶
<pb:KR4c0074_SBCK_006-26b>¶
晦童子開門雪滿松¶
　昨夜¶
不辭鶗鴂妬年芳但惜流塵暗燭房昨夜西池凉露¶
滿桂花吹㫁月中香¶
　　海客¶
海客乘槎上紫氛星娥罷織一相聞只應不憚牽牛¶
妬聊用支機石贈君¶
　　𥘉食笋呈座中¶
嫰籜香苞初出林於陵論價重如金皇都陸海應無¶
數忍剪凌雲一寸心¶
<pb:KR4c0074_SBCK_006-27a>¶
　寄蜀客¶
君到臨卭問酒壚近來還有長卿無金徽却是無情¶
物不許文君憶故夫¶
　　海上¶
石橋東望海連天徐福空來不得仙直遣麻姑與搔¶
背可能留命待桑田¶
　　白雲夫舊居¶
平生誤識白雲夫再到仙簷憶酒壚墻外萬株人絶¶
迹夕陽唯照欲栖烏¶
　　同學彭道士參寥¶
<pb:KR4c0074_SBCK_006-27b>¶
莫羡僊家有上真仙家暫謪亦千春月中桂樹高多¶
少試問西河斫樹人¶
　　到秋¶
扇風浙瀝簟流漓萬里南雲滯所思守到清秋還寂¶
寞葉丹苔碧閉門時¶
　　華師¶
孤鶴不睡雲無心衲衣笻杖來西林院門晝鎻廻廊¶
靜秋日當階杮葉隂¶
　　華嶽下題西王母廟¶
神仙有分豈關情八馬虗追落日行莫恨名姬中夜¶
<pb:KR4c0074_SBCK_006-28a>¶
沒君王猶自不長生¶
　　過華清内廐門¶
華清别館閉黃昏碧草悠悠内廐門自是明時不廵¶
幸至今靑海有龍孫¶
　　樂遊原¶
萬樹鳴蟬隔㫁虹樂遊原上有西風羲和自趂虞泉¶
宿不放斜陽更向東¶
　　丹丘¶
青女丁寜結夜霜羲和辛苦送朝陽丹丘萬里無消¶
息㡬對梧桐憶鳯凰¶
<pb:KR4c0074_SBCK_006-28b>¶
　　鳯¶
萬里峯巒歸路迷未判容彩借山雞新春定有將雛¶
樂阿閣華池兩處棲¶
　　病中早訪招國李十將軍遇挈家遊曲江¶
十頃平波溢岸清病來唯夢此中行相如未是真消¶
渴猶放沲江過錦城¶
　　櫻桃花下¶
流鶯舞蝶兩相欺不取花芳正結時他日未開今日¶
謝嘉辰長短是參差¶
　　故驛迎吊故桂府常侍有感¶
<pb:KR4c0074_SBCK_006-29a>¶
飢烏翻樹晩雞啼泣過秋原沒馬泥二紀征南恩與¶
舊此時丹旐玉山西¶
　槿花¶
風露淒淒秋景繁可怜榮落在朝昏未央宫裏三千¶
女但保紅顔莫保恩¶
　　暮秋獨游曲江¶
荷葉生時春恨生荷葉枯時秋恨成深知身在情長¶
在悵望江頭江水聲¶
　　任弘農尉獻州刺史乞假㱕京¶
黃昏封印點刑徒愧負荆山入座隅却羡卞和雙刖¶
<pb:KR4c0074_SBCK_006-29b>¶
足一生無復沒階趨¶
　　贈勾芒神¶
佳期不定春期賖春物夭閼興咨嗟願得勾芒索靑¶
女不教容易損年華¶
　　月夜重寄宋華陽姊妹¶
偷桃竊藥事難兼十二城中鎻彩蟾應共三英同夜¶
賞玉樓仍是水精簾¶
　　訪人不遇留别館¶
卿卿不惜瑣牕春去作長楸走馬身閑倚繡簾吹柳¶
絮日高深院㫁無人¶
<pb:KR4c0074_SBCK_006-30a>¶
　　雨中長樂水館送趙十五滂不及¶
碧雲東去雨雲西苑路高高驛路低秋水緑蕪終盡¶
分夫君太騁錦障泥¶
　池邉¶
玉管葭灰細細吹流鶯上下鷰參差日西千遶池邊¶
樹憶把枯條撼雪時¶
　賈生¶
宣室求賢訪逐臣賈生才調更無倫可怜夜半虗前¶
席不問蒼生問鬼神¶
　　送王十三校書分司¶
<pb:KR4c0074_SBCK_006-30b>¶
多少分曹掌秘文洛陽花雪梦隨君定知何遜縁聮¶
句毎到城東憶范雲¶
　　寄惱韓同年時韓住蕭洞二首¶
簾外辛夷定巳開開時莫放艶陽廻年華若到經風¶
雨便是胡僧話刼灰¶
　其二¶
龍山晴雪鳳樓霞洞裏迷人有幾家我爲傷春心自¶
醉不勞君勸石榴花¶
　　謁山¶
從來繫日乏長繩水去雲廻恨不勝欲就麻姑買滄¶
<pb:KR4c0074_SBCK_006-31a>¶
海一杯春露冷如氷¶
　　鈞天¶
上帝鈞天會衆靈昔人因夢到青㝠伶倫吹裂孤生¶
竹却爲知音不得聽¶
　　失猿¶
祝融南去萬重雲淸嘯無因更一聞莫遣碧江通箭¶
道不教腸㫁憶同群¶
　　戲題友人壁¶
花逕逶迤柳巷深小䦨亭午囀春禽相如解作長門¶
賦却用文君取酒金¶
<pb:KR4c0074_SBCK_006-31b>¶
　　假日¶
素琴絃㫁酒鉼空倚坐欹眠日已中誰向劉靈天幕¶
内更當陶令北窓風¶
　　寄逺¶
姮娥搗藥無時巳玉女投壺未肯休何日桑田俱變¶
了不教伊水更東流¶
　　王昭君¶
毛延夀畫欲通神忍爲黃金不爲人馬上琵琶行萬¶
里漢宮長有隔生春¶
　　舊將軍¶
<pb:KR4c0074_SBCK_006-32a>¶
雲臺高議正紛紛誰定當時蕩寇勲日暮㶚陵原上¶
獵李將軍是舊將軍¶
　　曼倩辭¶
十八年來墮世間瑶池㱕夢碧桃閑如何漢殿穿針¶
夜又向䆫中覷阿環¶
　　李衛公¶
綘紗弟子音塵絶鸞鏡佳人舊會稀今日致身歌舞¶
地木緜花暖鷓鴣飛¶
　韋蟾¶
謝家離别正凄凉少傳臨岐賭佩囊却憶短亭廻首¶
<pb:KR4c0074_SBCK_006-32b>¶
處夜來煙雨滿池塘¶
　　縣中惱飮席¶
晚醉題詩贈物華罷吟還醉忘歸家若無江氏五色¶
筆爭奈河陽一縣花¶
　　漫成五章¶
沈宋裁辭矜變律王楊落筆得良朋當時自謂宗師¶
妙今日唯觀對屬能¶
　　其二¶
李杜操持事畧齊三才萬象共端倪集仙殿與金鑾¶
殿可是蒼蠅惑曙雞¶
<pb:KR4c0074_SBCK_006-33a>¶
　其三¶
生兒古有孫征虜嫁女今無王右軍借問琴書終一¶
世何如旗蓋仰三分¶
　　其四¶
代北偏師銜使節關東禆將建行臺不妨常日饒輕¶
薄且喜臨戎用草萊¶
　其五¶
郭令素心非黷武韓公本意在和戎兩都耆舊偏垂¶
淚臨老中原見朔風¶
　　戲題贈稷山驛吏王全(全爲驛吏五十六年人/稱有道術往來多贈詩)¶
<pb:KR4c0074_SBCK_006-33b>¶
(章)¶
絳臺驛吏老風塵躭酒成僊幾十春過客不勞詢甲¶
子唯書亥字與時人¶
　　和韋潘前輩七月十二日夜泊池州城下先寄¶
　　　上李使君¶
桂含爽氣三秋首&KR1396;吐中旬三葉新正是澄江如練¶
處玄暉應喜見詩人¶
　　花下醉¶
㝷芳不覺醉流霞倚樹沉眠日巳斜客散酒醒深夜¶
後更持紅燭賞殘花¶
<pb:KR4c0074_SBCK_006-34a>¶
　　所居永樂縣久旱縣宰祈禱得雨因賦詩¶
井膏滴滴是精誠晝夜如絲一勺盈秪恠閭閻喧鼓¶
吹邑人同報束長生¶
　　正月十五夜聞京有燈恨不得觀¶
月色燈光滿帝都香車寳輦隘通衢身閑不覩中興¶
盛羞逐鄕人賽紫姑¶
　　偶題二首¶
小亭閑眠微醉消小榴海栢枝相交水文簟上琥珀¶
枕傍有墮釵雙翠翹¶
　　其二¶
<pb:KR4c0074_SBCK_006-34b>¶
清月依微香露輕曲房小院多逢迎春叢定是饒栖¶
夜飲罷莫持紅燭行¶
　月¶
過水穿樓觸處明藏人帶樹逺含清𥘉生欲缺虚惆¶
悵未必圓時即有情¶
　夜冷¶
樹遶池寛月影多村砧塢笛隔風蘿西亭翠𬒳餘香¶
薄一夜將愁向敗荷¶
　城外¶
露寒風定不無情臨水當山有隔城未心明時勝蜯¶
<pb:KR4c0074_SBCK_006-35a>¶
蛤一生長共月虧盈¶
　　南山趙行軍新詩盛稱游讌之洽因寄一絶¶
蓮幕遥臨黒水津櫜鞬無事但㝷春梁王司馬非孫¶
武且免宫人斬羙人¶
　　景陽井¶
景陽宫井剰堪悲不盡龍鸞誓死期膓㫁吳王宫外¶
水濁泥猶得葬西施¶
　　四皓廟¶
本爲留侯慕赤松漢庭方識紫芝翁蕭何只觧追韓¶
信豈得虚當第一功¶
<pb:KR4c0074_SBCK_006-35b>¶
　　送阿龜歸華¶
草堂歸意背烟蘿黄綬垂腰不奈何因汝華陽求藥¶
物碧松根下茯苓多¶
　　席上贈人(故桂府滎陽公/席上出家妓)¶
淡烟微雨恣高唐一曲清聲遶畫梁料得也應憐宋¶
玉只應無奈楚襄王¶
　　東南¶
東南一望日中烏欲逐羲和去得無且向秦樓棠樹¶
下每朝先覓照羅敷¶
　　江上憶嚴五廣休¶
<pb:KR4c0074_SBCK_006-36a>¶
征南幕下帶長刀夢筆深藏五色豪逢着澄江不敢¶
詠鎮西留與謝功曹¶
　　定子¶
檀槽一抹廣陵春定子𥘉開睡臉新却笑喫虚隋煬¶
帝破家亡國爲何人¶
唐李義山詩集卷之六終¶
<pb:KR4c0074_SBCK_006-36b>¶
