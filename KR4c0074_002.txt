# -*- mode: mandoku-view; -*-
#+TITLE: 唐李義山詩集
#+DATE: 2015-09-11 08:37:05.107821
#+PROPERTY: ID KR4c0074
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0305-002李義山詩集-卷第二.
<pb:KR4c0074_SBCK_002-1a>¶
唐李義山詩集卷二¶
　　　　　　　　太學博士李　商隱　義山¶
　七言古詩¶
　　韓碑¶
元和天子神武姿彼何人哉軒與羲誓將上雪列聖¶
耻坐法宫中朝四夷淮西有賊五十載封狼生貙貙¶
生羆不據山河據平地長戈利矛日可麾帝得聖相¶
相曰度(晏子春秋/仲尼聖相)賊斫不死神扶持腰懸相印作都¶
綂隂風慘淡天王旗愬武古通作牙𤓰儀曹外郞載¶
筆隨行軍司馬智且勇十四萬衆猶虎𧴀入蔡縳賊¶
<pb:KR4c0074_SBCK_002-1b>¶
獻太廟功無與讓恩不訾帝曰汝度功第一汝從事¶
愈宜爲辭愈拜稽首蹈且舞金石刻畫臣能爲古者¶
世稱大手筆此事不繫於職司當仁自古有不讓言¶
訖屢頷天子頥公退齋戒坐小閤濡染大筆何淋漓¶
㸃竄堯典舜典字塗改清廟生民詩文成破體書在¶
&KR0083;清晨再拜鋪丹墀表曰臣愈昧死上詠神聖功書¶
之碑碑髙三丈字如手&KR0018;以靈鼇蟠以螭句竒語重¶
喻者少讒之天子言其私長䋲百尺拽碑倒麄砂大¶
石相磨治公之斯文若元氣先時巳入人肝脾湯盤¶
孔鼎有述作今無其器存其辭嗚呼聖皇及聖相相¶
<pb:KR4c0074_SBCK_002-2a>¶
與烜赫流淳熈公之斯文不示後曷與三五相攀追¶
願書萬本誦萬過口角流沬右手胝傳之七十有三¶
代以爲封禪玉檢明堂基¶
　　七月二十八日夜與王鄭二秀才聽雨後夢作¶
初夢龍宫寳熖燃瑞霞眀麗滿晴天旋成醉𠋣蓬萊¶
樹有箇仙人拍我肩少頃逺聞吹細管聞聲不見隔¶
飛烟逡巡又過瀟湘雨雨打湘靈五十絃瞥見馮夷¶
殊悵望鮫綃休賣海爲田亦逢毛女無憀極龍伯擎¶
將華岳蓮恍惚無倪明又暗低迷不巳㫁還連覺來¶
正是平階雨未背寒燈枕手眠¶
<pb:KR4c0074_SBCK_002-2b>¶
　　代贈¶
楊柳路盡處芙蓉湖上頭雖同錦歩障獨映鈿箜篌¶
鴛鴦可羡頭俱白飛去飛來煙雨秋¶
　　贈荷花¶
世間花葉不相倫花入金盆葉作塵惟有緑荷紅菡¶
蓞卷舒開合任天真此花此葉長相映翠减紅衰愁¶
殺人¶
　　無愁果有愁曲北齊歌¶
東有靑龍西白虎中含福星包世度玉壺渭水笑清¶
潭鑿天不到牽牛處麒麟&KR0191;雲天馬獰牛山撼碎珊¶
<pb:KR4c0074_SBCK_002-3a>¶
瑚聲秋娥㸃滳不成淚十二玉樓無故釘推烟唾月¶
抛千里十畨紅桐一行死白楊别屋&KR0017;迷人空畱暗¶
記如蚕&KR0083;日暮向風牽短絲血凝血散今誰是¶
　　射魚曲¶
思牢弩箭磨清石繡額蠻渠三虎力尋潮背日俟泅¶
鱗貝闕夜移鯨失色纎纎粉簳馨香餌緑鴨廻塘養¶
龍水含氷漢語逺於天何由廻作金盤死¶
　　日高¶
鍍鐶故錦縻輕拖(一作/袘)玉筏不動便門鎻水精眠夢¶
是何人欄藥日髙紅髲&KR2797;飛香上雲春訴天雲梯十¶
<pb:KR4c0074_SBCK_002-3b>¶
二門九關輕身㓕影何可望粉蛾帖死屏風上¶
　　海上謡¶
桂水寒於江玉兎秋冷咽海底覔仙人香桃如痩骨¶
紫鸞不背舞滿翅蓬山雪借得龍堂寛曉出揲雲髮¶
劉郞舊香炷立見茂陵樹雲孫帖帖卧秋烟上元細¶
字如蚕眠¶
　　景陽宫井䨇桐¶
秋港菱花乾玉盤明月蝕血滲兩枯心情多去未得¶
徒經白門伴不見丹山客未待刻作人愁多有魂魄¶
誰將玉盤與不死翻相誤天更闊於江孫枝覔郞主¶
<pb:KR4c0074_SBCK_002-4a>¶
昔妬隣宫槐道𩔗䨇眉歛今日繁紅櫻抛人占長簟¶
翠&KR0237;不禁綻留淚啼天眼寒&KR0069;&KR0077;盡問方知石羊不¶
去誰相絆¶
　　燕臺詩四首¶
風光冉冉東西陌㡬日嬌魂尋不得&KR0097;房羽客𩔖芳¶
心冶葉倡條徧相識暖藹輝遲桃樹西高鬟立共桃¶
枝齊雄龍雌鳯杳何許絮亂絲繁天亦迷醉起微陽¶
若初曙映簾夢㫁聞殘語愁將䥫網&KR0482;珊瑚海闊天¶
翻迷處所衣帶無情有寛窄春烟自碧秋霜白研丹¶
擘石天不知願得天牢鏁寃魄夾羅委篋單綃起香¶
<pb:KR4c0074_SBCK_002-4b>¶
眠冷襯琤琤珮今日東風自不勝化作幽光入西海¶
　　　　　　　　　　　　　　　　右春¶
前閣雨簾愁不卷後堂芳𣗳隂隂見石城景物𩔗黄¶
泉夜半行郞空拓彈綾扇喚風閶闔天輕帷翠幕波¶
淵旋蜀魂寂寞有伴未㡬夜瘴花開木緜桂宫流影¶
光難取嬀薫蘭破輕輕語&KR0033;教銀漢墮懷中未遣星¶
妃鎮來去濁水清波何異源濟河水清黄河渾安得¶
薄霧起緗裙手接雲軿呼太君　右夏¶
月浪衡天天宇濕凉蟾落盡踈星入雲屏不動掩孤¶
嚬西樓一夜風箏急欲織相思花&KR0009;逺終日相思&KR0077;¶
<pb:KR4c0074_SBCK_002-5a>¶
相怨但聞北斗聲廻環不見長河水清淺金魚鏁㫁¶
紅桂春古時塵滿鴛鴦茵堪悲小𫟍作長道玉𣗳未¶
憐亡國人瑶瑟愔愔藏楚弄越羅冷薄金泥重簾鈎¶
鸚鵡夜驚霜喚起南雲繞雲夢𩀱璫丁丁聯尺素内¶
記湘川相識處歌唇一世銜雨看可惜馨香手中故¶
　　　　　　　　　　　　　　　　右秋¶
天東日出天西下雌鳯孤飛女龍寡青溪白石不相¶
望堂中逺甚蒼梧野凍壁霜華交隱起芳根中㫁香¶
心死浪乗𦘕舸憶蟾蜍月娥未必嬋姢子楚管蠻絃¶
愁一槩空城罷舞腰支在當時歡向掌中銷桃葉桃¶
<pb:KR4c0074_SBCK_002-5b>¶
根䨇姊妹破鬟矮墮淩朝寒白玉燕&KR0107;黄金蟬風車¶
雨馬不持去蠟燭啼紅怨天曙　右冬¶
　　河内詩二首¶
鼉皷沉沉虬水咽秦絲不上蠻絃絕嫦娥衣薄不禁¶
寒蟾蜍夜艶秋河月碧城冷落空濛烟簾輕幕重金¶
鉤欄靈香不下兩皇子孤星&KR0033;上相風竿八桂林邉¶
九芝草短&KR0109;小𩯭相逢道入門暗數一千春願去閏¶
年留月小梔子交加香蓼繁停辛佇苦留待君¶
　　　　　　　　　　　　　　　　右一曲樓上¶
　　其二¶
<pb:KR4c0074_SBCK_002-6a>¶
閶門日下吳歌逺陂路緑菱香滿滿後溪暗起鯉魚¶
風船旗閃㫁芙蓉幹傾身奉君畏身輕䨇橈兩槳樽¶
酒清莫因風雨罷團扇此曲㫁腸唯此聲低樓小徑¶
城南道猶自金鞍對芳草　右一曲湖中¶
　偶成轉韻七十二句贈四同舍¶
沛國東風吹大澤蒲青柳碧春一色我來不見隆凖¶
人𤁋酒空餘廟中客征東同舍鴛與鸞酒酣勸我懸¶
征鞍藍山寳肆不可入玉中仍是靑琅玕武威將軍¶
中俠少年箭道驚楊葉戰功高後數文章怜我秋¶
齋夢蝴蝶詰旦元門傳奏章高車大馬來煌煌路逢¶
<pb:KR4c0074_SBCK_002-6b>¶
鄒枚不暇揖臘月大雪過大梁憶昔公爲㑹昌宰我¶
時入謁虚懷待衆中賞我賦高堂廻看屈宋由年輩¶
公事武皇爲鐵冠歴㕔請我相所難我時顦顇在書¶
閣卧枕芸香春夜䦨明年赴辟下昭桂東郊慟哭辭¶
兄第韓公堆上䟦馬時廻望秦川𣗳如薺依稀南指¶
陽䑓雲鯉魚食釣猿失群湘妃廟下巳春盡虞帝城¶
前初日曛謝㳺橋上澄江館下望山城如一彈鷓鴣¶
聲苦曉驚眠朱槿花嬌晚相伴頃之失職辭南風破¶
㠶壞漿荆江中斬蛟破璧不無意平生自許非怱怱¶
歸來寂寞靈臺下著破藍衫出無馬天官&KR0024;吏府中¶
<pb:KR4c0074_SBCK_002-7a>¶
趨玉骨痩來無一把手封　牢屯制囚&KR0033;㕔印鎻黄¶
昏愁平明赤帖使脩表上賀嫖姚收賊州舊山萬仭¶
青霞外望見扶桑出東海愛君憂國去未能白道青¶
松了然在此時聞有燕昭臺挺身東望心眼開且吟¶
王粲從軍樂不賦淵明歸去來彭門十萬皆雄勇首¶
戴公恩若山重廷評日下握靈蛇書記眠時吞綵鳯¶
之子夫君鄭與裴何甥謝舅當世才靑&KR0129;白簡風流¶
極碧沼紅蓮傾倒開我生麄踈不足數梁父哀吟鴝¶
鵒舞横行闊視𠋣公憐狂來筆力如牛弩借酒祝公¶
千萬年吾徒禮分常周旋收旗卧鼓相天子相門出¶
<pb:KR4c0074_SBCK_002-7b>¶
相光靑史¶
　　燒香曲¶
鈿雲蟠蟠牙比魚孔雀翅尾蛟龍鬚漳宫舊様博山¶
鑪楚嬌捧笑開芙蕖八蚕繭緜小分炷獸燄微紅隔¶
雲母白天月澤寒未氷金虎含秋向東吐玉珮呵光¶
銅照昏簾波日暮衝斜門西來欲上茂陵樹栢梁已¶
失裁(一作/哉)桃魂露庭月井大紅氣輕衫薄䄂當君意¶
蜀殿瓊人伴夜深金鑾不問殘燈事何當巧吹君懷¶
度&KR0109;&KR0069;爲土填清露¶
　　安平公詩(故贈尚/書韓氏)¶
<pb:KR4c0074_SBCK_002-8a>¶
丈人博陵王名家怜我總角稱才華華州留語曉至¶
暮高聲喝吏放兩衙明朝&KR0016;馬出城外送我習業南¶
山阿仲子延岳年十六靣如白玉欹烏紗其弟炳章¶
猶兩丱瑶林瓊樹含竒花陳留阮家諸姓秀邐迤出¶
拜何駢羅府中從事杜與李麟角虎翅相過摩清詞¶
孤韻有歌響撃觸鍾磬鳴環珂三月石堤凍銷釋東¶
風開花滿陽坡時禽得伴戯新木其聲尖咽如鳴梭¶
公時載酒領從事踴躍鞍馬來相過仰看樓殿撮清¶
漢坐視世界如恒沙靣熱脚掉互登陟青雲表柱白¶
雲崖一百八句在貝葉三十三天長雨花長者子來¶
<pb:KR4c0074_SBCK_002-8b>¶
輙獻蓋辟支佛去空畱驊公時受詔鎭東魯遣我草¶
詔隨車牙顧我下筆即千字疑我讀書傾五車嗚呼¶
大賢若不夀時世方士無靈砂五月至止六月病遽¶
頽㤗山驚逝波明年徒歩吊京國宅破子毀哀如何¶
西風衝戶卷素帳隟光斜照舊燕窠古人常歎知巳¶
少况我淪賤艱虞多如公之德世一二豈得無淚如¶
黃河𤁋膽呪願天有眼君子之澤方滂沱¶
唐李義山詩集卷之二¶
